====== 34. Yesuusi Wole Dhaggeno Rosiisi ======

{{https://api.unfoldingword.org/obs/jpg/1/en/360px/obs-en-34-01.jpg}}

Yesuusi Maganu gashshooti daafira wole lowo dhagge rosiisino. Lawishshaho, <<Maganu gashshooti manchu gate wixi’rinoha shiima wixu guma labbanno.Kuni wixi wo’munkunni ajinoho

{{https://api.unfoldingword.org/obs/jpg/1/en/360px/obs-en-34-02.jpg}}

Ikkollana mu’re lophi yannara gate noo haqqe baalanta rooreenna cea dagge fooliishshidhannoha ikkino>> yiino.


{{https://api.unfoldingword.org/obs/jpg/1/en/360px/obs-en-34-03.jpg}}
Yesuusi wole dhaggeno coyi’ranni, <<Maganu gashshooti meyati massite gudisame hoqanno gede abbichu ledo karsiissino gamaancho labbanno>> yii. 


{{https://api.unfoldingword.org/obs/jpg/1/en/360px/obs-en-34-04.jpg}}

Qoleno, <<Maganu gashshooti mannu gate masse maaxi’rino xiinxo labbanno.Wolu manchi hattenne xiinxo afe galagalche madaarino. Lowo geeshsha hagiidhe ha’re noosire baala hire hakkonne gate hidhino>> yiino.


{{https://api.unfoldingword.org/obs/jpg/1/en/360px/obs-en-34-05.jpg}}

Qoleno, <<Maganu gashshooti waaga lowo geeshsha iibbado ilka labbanno. Ilku daddalaasinchi konne ilka afi yannara noosire baala hire hidhino>> yiino.


{{https://api.unfoldingword.org/obs/jpg/1/en/360px/obs-en-34-06.jpg}}

Hakkunni gedensaanni Yesuusi uminsa loosinni addaxxitannorenna wole manna mishshannorita mitu mitu dhagge kuli. Lamu manchi huuccattote Qullaawu Minira hadhu. Mittu qaraxaasinchoho; layinkihu amma’note sooreessaati. 


{{https://api.unfoldingword.org/obs/jpg/1/en/360px/obs-en-34-07.jpg}}

Amma’note sooreessi, <<Magano, wolootu gede mulqi’reemmoha, haxawarranna foora, qaraxaasincho ikkoommokki daafira galaxxeemmohe.


{{https://api.unfoldingword.org/obs/jpg/1/en/360px/obs-en-34-08.jpg}}

Lamalate giddo lame hige qatume huucci’reemmo; afi’reemmo jajji baalunkunni Tonnunni mitte anga eemmo>> yaanni huucci’ri.


{{https://api.unfoldingword.org/obs/jpg/1/en/360px/obs-en-34-09.jpg}}

Qaraxaasinchu kayinni, amma’note sooreessiwiinni fafe uurrino; gordo
hige nafa dilaino. Angasinni gagaso ga’nanni, <Magano, ani cubbaataamohona,eeggate sao’ya agurie>> yaanni huucci’ri.


{{https://api.unfoldingword.org/obs/jpg/1/en/360px/obs-en-34-10.jpg}}

Hatto yiihu gedensaanni Yesuusi, <<Halaale kuleemmo’nena, Maganu 
qaraxaasinchu huuccatto macciishshe keeraanchoho yiinosi. Amma’note sooreessi huuccatto kayinni dinaadino. Maganu isonoo ale kayisannoha baala shollishanno; isonoo heeshshi assannoha kayinni ayirrisanno>> yii.

Qullaawu Maxaafi Dhagge:- Maatewoosi 13:31-33; Maarqoosi 4:30-32; Luqaasi 13:18-21; 18:9-14.

