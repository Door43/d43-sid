====== 9. Maganu Muse Woshshi ======

{{https://api.unfoldingword.org/obs/jpg/1/en/360px/obs-en-09-01.jpg}}

Yooseefi reyihu gedensaanni ayiddisi baalunku Gibitsete keeshshino. Insanna Sirchinsa lowo diro hakkiicho heedhino. Lowo ooso iltino. Insa Israeelootaho yine woshshinoonni.

{{https://api.unfoldingword.org/obs/jpg/1/en/360px/obs-en-09-02.jpg}}

Xibbuunni kiirranni dirra gedensaanni Israeelootu kiiro fakkantu. Gibitsootu Yooseefinna isi insa kaa’lara assinore habbu. Israeelootu kiiro batidhino daafira Gibitsootu waajjitunsa. Kunnira hatte yannara Gibitse gashshe noohu Feriooni Israeeloota Gibitsootaho borojje assinsa.

{{https://api.unfoldingword.org/obs/jpg/1/en/360px/obs-en-09-03.jpg}}

Gibitsootu Israeeloota kinchu mine mintanno gede, katama baala mintanno gede assatenni wolqa assitunsa. Wolqisu loosi heeshshonsa qarraataame assino. Maganu kayinni maassi’rinonsa; oosonsano fakkantino.

{{https://api.unfoldingword.org/obs/jpg/1/en/360px/obs-en-09-04.jpg}}

Feriooni Israeelootaho lowo ooso noonsata afi; kunnira Feriooni Israeelootu labballi ooso iltanno woyite Abbayi Wayi giddo tunge gundanni gede hajaji.

{{https://api.unfoldingword.org/obs/jpg/1/en/360px/obs-en-09-05.jpg}}

Mitte Israeelitte mancho labbaa beetto iltino; isenna minaannise qaaqqo dandiitu deerrinni maaxxino.

{{https://api.unfoldingword.org/obs/jpg/1/en/360px/obs-en-09-06.jpg}}

Qaaqqo iltinori maaxa dandaa hooggu yannara qaaqqo lixannokki gimbooli giddo worte shinannikki gede Abbayi Wayi gama noo haqali mule Wayi aana facci assite agurtino.

{{https://api.unfoldingword.org/obs/jpg/1/en/360px/obs-en-09-07.jpg}}

Feriooni beetto gimboola la’e giddo nooreno affu. Qaaqqo affe umise ila gede assite adhitino. Qaaqqo lossitannota mitte Israeelitte mancho wodhitino. Wodhitino mancho qaaqqu ama ikkitinota kayinni diaffino. Qaaqqu lophe unuuna xoi yannara mancho feriooni beettora qolte agurtusi. Su’mano Muse yite fushshitusi.

{{https://api.unfoldingword.org/obs/jpg/1/en/360px/obs-en-09-08.jpg}}

Mitto barra Muse lophihu gedensaanni mittu Gibitsichi Israeelicha borjjicho afi. Muse fiixasi Israeelicha gatisara wo’naali.

{{https://api.unfoldingword.org/obs/jpg/1/en/360px/obs-en-09-09.jpg}}

Muse afannohu nookkiha laweennasi Gibitsicha shee madaari. Ikkollana Muse assinore mittu manchi afino.

{{https://api.unfoldingword.org/obs/jpg/1/en/360px/obs-en-09-10.jpg}}

Muse assinore Feriooni afe shaasira hedino. Muse kayinni Feriooni gaaddo anganni lubbosi gatisi’rate Gibitsetenni fule halallitte gobba xooqino.

{{https://api.unfoldingword.org/obs/jpg/1/en/360px/obs-en-09-11.jpg}}

Gibitsetenni xeertidhe noo halallittera ge’reewo allaalannoha ikkino. Hatte gobbanni galte adhe ooso ilino.

{{https://api.unfoldingword.org/obs/jpg/1/en/360px/obs-en-09-12.jpg}}

Mitto barra Muse ge’reewo allaale hee’re citu giddo bubbanni noo giira lai. Ikkollana citu digiiramino. Muse buuxe la”ara yee citunniwa shiqqi yiino. Buwanni noo citiwa shiqqi yaanno woyite Maganu huuro, <> yiisi.

{{https://api.unfoldingword.org/obs/jpg/1/en/360px/obs-en-09-13.jpg}}

Maganu, <<Manni’ya qarra laoommona Feriooniwa soyeemmohe; Israeeleno Gibitsete borojjimmanni fushshatto. Abirihaamira, Yisihaaqiranna Yaiqoobira coyi’roommota Kana”aani baatto eemmonsa>> yii. 


{{https://api.unfoldingword.org/obs/jpg/1/en/360px/obs-en-09-14.jpg}}

Muse, << yee xa’miro mayee dawaro>> yee Magano xa’mino. Maganu Musera, <<Ani noommohonna hee’reemmoho. Kunnira, << yiino yite kulinsa>> yiisi.

{{https://api.unfoldingword.org/obs/jpg/1/en/360px/obs-en-09-15.jpg}}

Muse waajjino daafira Feriooniwa ha’ra dihasi’rino. Tenne hedinohu coyi’rate qarumma dinoe yeeti. Kunnira Maganu Muse rodoo Aarooni ledosi ha’re Muse kaa’lanno gede soyi. Magnu Musenna Aarooni Feriooni manna diagureemmo yee wodana dilleessannota balaxe kulinonsa.

Qullaawu Maxaafi Dhagge:- Fulo 1-4
