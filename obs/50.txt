====== 50. Yesuusi Galagale Higanno ======

{{https://api.unfoldingword.org/obs/jpg/1/en/360px/obs-en-50-01.jpg?direct&}}

2000 diri geeshsha kalaqe baalate noohu lowo manni Buuramino Mootere Yesuusire kulannoha hagiirru duduwo macciishshitanni keeshshitino.

Beetekiristaane lophitino. Yesuusi gobbate goofimarchira galagale higanno gede hexxo uyino. Daa keeshshiro nafa coyi’rino qaale ayirrisanno

{{https://api.unfoldingword.org/obs/jpg/1/en/360px/obs-en-50-02.jpg?direct&}}

Yesuusi daa galaalchinanni hee’neenna, Maganu qullaawanna Iso ayirrissanno heeshsho hee’nammora hasi’ranno. Gashshootisi daafirano wolootaho kullammora hasi’ranno. Yesuusi baattote aana hee’ri yannara, <<Rosaano’ya Maganu gashshootire kulannoha Dancha Duduwo baatto baalate noo mannira kultanno; hatte yannara goofimarcho ikkanno>> yii.

{{https://api.unfoldingword.org/obs/jpg/1/en/360px/obs-en-50-03.jpg?direct&}}

Lowo gosa giddo noo manni xaano Yesuusire dimacciishshino. Yesuusi gordo ha’rara albaanni, Dancha Duduwo horonta macciishshinokki mannira kultanno kiristaanaho kulinonsa. <<Hadhine manna baala rosaano’ya assensa!>> <<Gamba assinanni yannao iillitino!>> yiino.

{{https://api.unfoldingword.org/obs/jpg/1/en/360px/obs-en-50-04.jpg?direct&}}

Yesuusi qole, <<Soqqamaanchu Mootichasi dirooranno. Tenne gobba gashshaano ane gibbuente gede, anenni kainohunni qarrissanno’ne, shitanno’ne. tenne gobba qarri amadi’nerono, bashshi assitinoonte! Ani tenne gobba qeeloommona. Ane amma’nitine jeefote geeshsha jawaattiniro, hatte yannara Maganu gatisanno’ne!>> yii.

{{https://api.unfoldingword.org/obs/jpg/1/en/360px/obs-en-50-05.jpg?direct&}}

Yesuusi gobbate goofimarchira mannu aana iillanno coye xawise kulate rosaanosira mitte dhagge kulinonsa. <<Mittu manchi gate wixa wixino. Goxe hee’reenna daye baarigaarisi qamadete giddo ishine wixe ha’rino.

{{https://api.unfoldingword.org/obs/jpg/1/en/360px/obs-en-50-06.jpg?direct&}}

Winxoonni qamade mudhuta, mancho soqqamaano, <Mooticha, gate didancha wixa wixitto? Ishinu maminni dayiyya?> yite xa’mitusi. Mootichuno, <Konne wixinohu baarigaaraho> yee dawarinsa.

{{https://api.unfoldingword.org/obs/jpg/1/en/360px/obs-en-50-07.jpg?direct&}}

Soqqamaanono mootichinsara, <Ishine xinqine hoolloni?> yite xa’mitinosi. Mootichinsa, <Dee’ni! Hatto assitiniro qamadeno buqqissinannina, gide gamba assinanni yanna dagga geeshsha agarre. Hatte yannara ishine gamba assine giirranni; qamade kayinni qaldaho worranni>> yiino.

{{https://api.unfoldingword.org/obs/jpg/1/en/360px/obs-en-50-08.jpg?direct&}}

Rosaano dhaggete tiro dibuuxxino; kunnira xawisannonsa gede Yesuusa xa’mitino. Yesuusino, <<Dancha wixa wixinohu Buuramino Moote ikkanno. Gatu tenne gobbaati. Danchu wixi Maganu gashshooti mannaati.

{{https://api.unfoldingword.org/obs/jpg/1/en/360px/obs-en-50-09.jpg?direct&}}

Ishinu bushu fiixa ikkino mannaati. Ishine wixino baarigaari Daawuloosiiti. Gide gamba assinanni yanna gobbate goofimarchooti. Middannori Maganu

sokkaasineeti

{{https://api.unfoldingword.org/obs/jpg/1/en/360px/obs-en-50-10.jpg?direct&}}

Gobbate goofimarchira sokkaasine Daawuloosi fiixa ikkitinore baala mitteenni gamba assite wala yitanno giirara tugganno; hakkiicho raartanno; lowo shettonni hinkonsa quruuxxanno. Hatte yannara keeraano Anninsa gashshootira arrishshote Gede xabbanno>> yiinsa.

{{https://api.unfoldingword.org/obs/jpg/1/en/360px/obs-en-50-11.jpg?direct&}}

Yesuusi qole gobbate goofimarchira albaanni balaxe higannota coyi’rino. Ha’ri gede ikke higanno; hatto yaano illete leellanno bisi hee’rannosi yaate. Gordu gomichinni daanno. Yesuusi daanno waro reyino kiristaani baalunku reyotenni kae Isinni gordu aana xaadanno.

{{https://api.unfoldingword.org/obs/jpg/1/en/360px/obs-en-50-12.jpg?direct&}}

Hatte yannara lubbotenni noo kiristaani gordo hawulukame reyotenni kainohu wolu kiristaani ledo karsamanno. Hakkiicho baalunku Yesuusi ledo hee’neemmo. Hakkunni gedensaanni Yesuusi mannisi ledo co’o yiino keerinninna mittimmanni hegerera hee’ranno.

{{https://api.unfoldingword.org/obs/jpg/1/en/360px/obs-en-50-13.jpg?direct&}}

Yesuusi Iso ammantinore baalaho ba’latto aanno gede coyi’rino. Insa co’o yiino keerinni Maganu ledo hegerera heedhanno; mookkanno.

{{https://api.unfoldingword.org/obs/jpg/1/en/360px/obs-en-50-14.jpg?direct&}}

Ikkollana Maganu Yesuusa ammaninokki manni aana yoo yaanno. Hegerera wi’litannowanna shettannowa hinkonsa quruuxxannowa sioolete tugannonsa. Horonta xo’annokki giira ittannonsa; da’muulla insa ita horonta diuurrissanno.

{{https://api.unfoldingword.org/obs/jpg/1/en/360px/obs-en-50-15.jpg?direct&}}

Yesuusi higanno yannara, Sheexaanenna gshshaatesi co’o asse hunanno. Sheexaane Maganoho hajajama gibbe hoodesi hadhannore baalu ledo

giirantannowa Sioolete tuganno

{{https://api.unfoldingword.org/obs/jpg/1/en/360px/obs-en-50-16.jpg?direct&}}

Addaaminna Heewani Maganoho hajajantinokkihuranna tenne gobba cubbo abbitinohura Maganu kalqe gudara kai. Ikkollana mitto barra Maganu guuta

Ikkitinore haaro gordonna haaro baatto kalaqanno

{{https://api.unfoldingword.org/obs/jpg/1/en/360px/obs-en-50-17.jpg?direct&}}

Yesuusinna mannisi haaro baattora heedhanno; baalunkuri aana mookkanno. Isi hindiiddo baala feyanno; hakkunni gedensaanni shetto, dadillu, wi’la, bunshe, Dhibbu, woy reyo diheedhanno. Yesuusi konne gashshoote keerunninna halaalunni gashshanno. Hegerera mannisi ledo hee’ranno.

**//Qullaawu Maxaafi Dhagge:- 24:14; 28:18; Yohaannisi 15:20; 16:33; Ajuuja// **

**//2:10; Maatewoosi 13:24-30; 36-42; 1Teselonqe 4:13:5-11; Yaiqoobi 1:12;// **

**//Maatewoosi 22:13; Ajuuja 20:10; 21:1-22:21.// **
