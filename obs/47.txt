====== 47. Phaawuloosinna Silaasi Filiphisiyusi Katamira ======

{{https://api.unfoldingword.org/obs/jpg/1/en/360px/obs-en-47-01.jpg?direct&}}

Saawuli Roomu gashshoote baala ha’ranno woyite, Roomunnihu <<Paawuloosi>> su’minni woshshami. Mitto barra Phaawuloosinna jaalisi Silaasi Yesuusiha Dancha Duduwo lallabbanni Filiphoosi Katama hadhu. Mannu huuccattote gamba yiinowa katamaho gobbaanni Xashshu mule noo darga hadhu. Hakkiicho dadalaasincho Liidiya yinannitenni xaaddu. Ise Magano baxxannotenna magansidhannote.

{{https://api.unfoldingword.org/obs/jpg/1/en/360px/obs-en-47-02.jpg?direct&}}

Yesuusi daafira kullanni sokka ammantanno gede Maganu Liidiyara wodana fanise. Isenna minise manni cuuantu; minese heedhanno gede Phaawuloosinna Silaasi koyissunsa. Kunnira insa isenna minise manni ledo heedhu.

{{https://api.unfoldingword.org/obs/jpg/1/en/360px/obs-en-47-03.jpg?direct&}}

Phaawuloosinna Silaasi haammate higge huuccattonniwa mannu ledo xaaddu. Barru barrunni hakkiichira hadhanno woyite durriisu giddo nooti mitte

soqqamaancho beetto faana hadhunsa. Iseno kunni durriisi widoonni higge albillittete daafira mannaho himana coyidhanno. Kunnira kiilunni biillasera woxe gamba assitanno.

{{https://api.unfoldingword.org/obs/jpg/1/en/360px/obs-en-47-04.jpg?direct&}}

Tini soqqamaancho beetto insa martuwa faana hadhanni, <<Kuni manni Wo’munkura Aliidi Magani soqqamaanooti. Gatote doogo kultanno’ne!>> yitanni raartanno. Phaawuloosi hanqae geeshsha konne coye marro marro higge assitino

{{https://api.unfoldingword.org/obs/jpg/1/en/360px/obs-en-47-05.jpg?direct&}}

Goofimarchoho mitto barra tini soqqamaancho beetto raara hanaffuta Phaawuloosi ise caaqqi yee lae giddose noo durriisa, <<Yesuusi su’minni giddosenni fuli!>>  yii. Durriisu hakkawoyintenni agurise.

{{https://api.unfoldingword.org/obs/jpg/1/en/360px/obs-en-47-06.jpg?direct&}}

Soqqamaancho beetto biilla lowo geeshsha hanqitu. Durriisu nookkiha beetto mannaho dagganno yanna daafira coyi’ra dandiitannokkita affu. Kunino mannaho daansara noore kula dandiitannokki daafira mannu biillasera woxe diaanno yaate.

{{https://api.unfoldingword.org/obs/jpg/1/en/360px/obs-en-47-07.jpg?direct&}}

Kunnira soqqamaancho beetto biilla Phaawuloosinna Silaasi Roomu gashshaanowa haadhe massitunsa. Insane gante ka’e usuru mine tuggunsa.

{{https://api.unfoldingword.org/obs/jpg/1/en/360px/obs-en-47-08.jpg?direct&}}

Insa Phaawuloosinna Silaasi usuru mine giddoyidi holgira eessite usurtunsa. Lekkansa mokkollichoho gante usurtunsa. Ikkollana hashshu taalootira Maganoho galatu faarso faarsitu.

{{https://api.unfoldingword.org/obs/jpg/1/en/360px/obs-en-47-09.jpg?direct&}}

Hedeweelcho baatto lowo geeshsha huxidhu! Usuru mini waalchuwa baala macaqqi yite fa’nantu. Usuranyootu baalu caagaage luxuwante ubbu.

{{https://api.unfoldingword.org/obs/jpg/1/en/360px/obs-en-47-10.jpg?direct&}}

Usuru mini agaraanchi goxanotenni baqqi yii; usuru mini waalchuwa baala fa’nante noota afe waajji! Usuranyootu baalunku flute ba’inoha laweennasiumosi hunara hedino. (Usuranyootu flute ba’inoha ikkiro Roomu gashshaano shitannosita afino.) Phaawuloosi kayinni iso lae, <<Ahuri! Umokki gawajjitooti. Baalunku konniicho hee’noommo>> yee qoonqosi naggi asse coyi’ri.

{{https://api.unfoldingword.org/obs/jpg/1/en/360px/obs-en-47-11.jpg?direct&}}

Usuru mini agaraasinchi Phaawuloosiwanna Silaasiwa huxi’ranni daye, <<Gatammora ma”asso?>> yee xa’mi. Phaawuloosi, <<Mooticha Yesuusa  ammani; atinna minikki manni gattinannina>> yee dawarisi. Hakkunni Gedensaanni usuru mini agaraasinchi Phaawuloosinna Silaasi minisira haa’re ha’re mada hayishshinsa. Phaawuloosi minesi noo baalira Yesuusiha Dancha Duduwo kultunsa.

{{https://api.unfoldingword.org/obs/jpg/1/en/360px/obs-en-47-12.jpg?direct&}}

Usuru mini agaraasinchinna minisi manni baalu Yesuusa ammane cuuami. Hakkunni gedensaanni usuru mini agaraasinchi Phaawuloosiranna Silaasira sagale shiqisheennansa hagiidhitanni ittu.

{{https://api.unfoldingword.org/obs/jpg/1/en/360px/obs-en-47-13.jpg?direct&}}

Layinki soodo Filiphisiyusi gaashshaano Phaawuloosinna Silaasi usuru mininni tirte Filiphisiyusi hadhanno gede kultunsa. Phaawuloosi Silaasi Liidiyanna woloota mito mito baxillaasine keere haadhe ka’e katama agurte fultu. Yesuusihu Danchu Duduwi hala’lanni ha’rino. Beetekiristaaneno ledde ledde lophitino.

{{https://api.unfoldingword.org/obs/jpg/1/en/360px/obs-en-47-14.jpg?direct&}}

Phaawuloosinna wolootu kiristaanu sooreeyye Yesuusiha Dancha Duduwo ultanninna rosiissanni haammata katamma hadhu. Beetekiristaannate noo oo ammanaasine jawaachishate fakkana sokka borreessitinonsa. Tenne sokka giddonni gamisa Qullaawu Maxaafi giddo no.

//Qullaawu Maxaafi Dhagge:- Soqqamaasine 16:11-40//
