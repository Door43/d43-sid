====== 26. Yesuusi Soqqansho Hanafi ======

{{https://api.unfoldingword.org/obs/jpg/1/en/360px/obs-en-26-01.jpg}}

Yesuusi Sheexaanu jifo qeelihu gedensaanni, Qullaawu Ayyaani wolqanni hee’rannowa Galiilu Awuraajja higi. Yesuusi dargunni darga ha’ranni rosiisi.Lowo manni Isi daafira dancha coye coyi’rino.


{{https://api.unfoldingword.org/obs/jpg/1/en/360px/obs-en-26-02.jpg}}

Yesuusi anjesi yannara hee’rinowa Naaziretete Katama higi. Fooliishshote Barra Magansi’nanniwa ha’ri. Nabbawanno gede Isayaasi himaniha xaaxamino gogi maxaafa uyitusi. Maxaafano fane mitto gafa nabbawinsa. 


{{https://api.unfoldingword.org/obs/jpg/1/en/360px/obs-en-26-03.jpg}}

Yesuusi, <<Buxanete dancha duduwo, qafadantinorira wolapho, illiweeltinorira la”a, usurantinorira tidhama kuleemmo gede Maganu Ayyaani uyinoe. Kuni baxaminohu Maganu dirooti>> yaannoha nabbawi. 


{{https://api.unfoldingword.org/obs/jpg/1/en/360px/obs-en-26-04.jpg}}

Hakkunni gedensaanni Yesuusi ofolli. Baalunku xiinxallite la’anni, kuni nabbawi gafi Buuramino Mootere kulanno>> yitu. Yesuusi, <<Kuni kulummo’ne qaali kune xa wo’manni no>> yii. Mannu baalu dhaggeeffatanni, <<Kuni Yooseefi beetto di”ikkino?>> yii. 


{{https://api.unfoldingword.org/obs/jpg/1/en/360px/obs-en-26-05.jpg}}

Hakkunni gedensaanni Yesuusi, <<Himanaanchu gobbasira diayirranno. 
Himanaanchu Eeliyaasi yannara, Israeelete lowo gunnooti no. Ikkollana sase dironna darate xeena gana uurrisi yannara Maganu Eeliyaasi wole gobbara noo gunnittewa ikkinnina Israeelete noo gunnitte kaa’lara disoyinosi>> yii. 


{{https://api.unfoldingword.org/obs/jpg/1/en/360px/obs-en-26-06.jpg}}

Yesuusi konne coye coyi’ra uurrisikkinni, <<Himanaanchu Elsai yannarano gogudhibbi amadinore Israeelete lowo manni no. elsai kayinni mittono dihursino. Israeelete diinna hajajaanchiha Ni”imaani dhibba calla hursino>> yii. Yesuusi yaannore macciishshitanni noori Ayihudootaho. Kunnira coyi’rino coye macciishshite aarantu.  


{{https://api.unfoldingword.org/obs/jpg/1/en/360px/obs-en-26-07.jpg}}

Naaziretete manni Yesuusa magansi’nanni darginni goshooshshe tugge shitara haadhe ilaalu gamira massitusi. Yesuusi kayinni mannu mereeroonni hige Naaziretete katama ha’ri. 


{{https://api.unfoldingword.org/obs/jpg/1/en/360px/obs-en-26-08.jpg}}

Hakkunni gedensaanni Galiilu Awuraajja baala tuqi; Isiwa lowo manni dayino.La”a, ha’ra, macciishsha, woy coyi’ra dandaannokkihanna wole dhibba afi’rinoha qolteno manninatu xe’ne afi’rino mannano haadhe abbitu. 


{{https://api.unfoldingword.org/obs/jpg/1/en/360px/obs-en-26-09.jpg}}

Durriisu amadinore lowo manna hadhe Yesuusiwa abbitu. Yesuusi hajajonnidurriisu mannu giddonni fuli. Durriisu, <<Ati Maganu Beettooti!>> yee raarino. Mannu dhaggeeffatanni Magano magansi’rino. 


{{https://api.unfoldingword.org/obs/jpg/1/en/360px/obs-en-26-10.jpg}}

Hakkunni gedensaanni Yesuusi rosaanosiiti yinoonnire 12 manna doori. Soqqamaasinete yinoonninsahu Yesuusiwiinni rossinonna ledosi heedhino daafiraati. 


//Qullaawu Maxaafi Dhagge:- Maatewoosi 4:12-25; Maarqoosi 1:14-15, 35-39, 3:13-21; Luqaasi 4:14-30, 38-44//
