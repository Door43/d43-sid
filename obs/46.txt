====== 46. Saawuli Kiristaana Ikki  ======

{{https://api.unfoldingword.org/obs/jpg/1/en/360px/obs-en-46-01.jpg?direct&}}

Saawuli Isxifaanoosi shitu mannooti imaana agari wedellichaati. Yesuusa diammanino; kunnira ammanaasine gadadisino. Labbaanna meya manna usuru mine tuganni Yerusaalamete minunni mine sai. Qeesootu roorrichi hakkiicho noo kiristaana amade Yerusaalame abbate Demaasiqo katama ha’ranni gede fajjoote uyisi.

{{https://api.unfoldingword.org/obs/jpg/1/en/360px/obs-en-46-02.jpg?direct&}}

Saawuli Demaasiqo ha’ranni hee’reenna gordunni wara’a yiino xawaabbi gaangaawisira xawi. Mitte huuro, <<Saawuli! Saawuli! Mayira xiiwattoe?>> yitanna macciishshi. Saawuli, <<Mooticha, ati ayiti?>> yee xa’mi. yesuusi, <<Ati xiiwaattoehu ani Yesuusaati!>> yee dawarisi.

{{https://api.unfoldingword.org/obs/jpg/1/en/360px/obs-en-46-03.jpg?direct&}}

Saawuli gotti yaanno woyite la”a hoogi. Jaallasi massage Demaasiqo massitusi. Saawuli sase barra mittoreno di”itino diagino.

{{https://api.unfoldingword.org/obs/jpg/1/en/360px/obs-en-46-04.jpg?direct&}}

Demaasiqote mittu Hanaaniya yinanni rosaanchi no. Mootichu Hanaaniyara, <<Saawuli noowa mari. Ille fa’nanno gede anga aanaho worisi>> yii. Hanaaniya, <<Mooticha, kuni manchi ammanaasine asse xiiwino gara macciishshoommo>> yii. Mootichu qole, <<Mari! Ayihudetenna wole gosara su’ma’ya lallawe kulara dooroommosi. Ane su’mira qarra adhanno>> yiisi.

{{https://api.unfoldingword.org/obs/jpg/1/en/360px/obs-en-46-05.jpg?direct&}}

Kunnira Hanaaniya Saawuliwa mari. Anga aanaho wore, <<Kawiira dagganna leellihehu Yesuusi ille fa’natto gedenna Qullaawu Ayyaani wo’mannohe gede atewa soyinoe>> yii. Saawuli hakkawoyintenni la”a dandii. Qoleno Hanaaniya cuuisi. Hakkunni gedensaanni Saawuli sagale ite dhaabbati.

{{https://api.unfoldingword.org/obs/jpg/1/en/360px/obs-en-46-06.jpg?direct&}}

Saawuli hakkawoyintenni, <<Yesuusi Maganu Beettooti!>> yaanni Demaasiqote Noo Ayihudera kula hanafi. Ayihude ammanasine gudate wo’naalino manchi xa Qole Yesuusa ammanasira dhaggeeffattu! Saawuli Yesuusi Buuramino Moote ikkinota buuxise Ayihude ammansiisi.

{{https://api.unfoldingword.org/obs/jpg/1/en/360px/obs-en-46-07.jpg?direct&}}

Lowo barri gedensaanni Ayihude Saawuli shitara ma’litu. Shitasira katamu waalchira agaranno manna sokku. Saawuli kayinni malansa macciishshino; jaallasino gate fulanno gede kaa’litinosi. Mitto hashsha gimboolaho worte katamu huxxi kinchunnihu aanaanni qolte dirrissinosi. Saawuli Demaasiqotenni gate fulihu gedensaannino Yesuusire kula diuurrisino

{{https://api.unfoldingword.org/obs/jpg/1/en/360px/obs-en-46-08.jpg?direct&}}

Saawuli rosaanosi ledo xaadara Yerusaalame ha’ri; insa kayinni waajjitinosi. Hatte yannara Barnabaasi yinanni ammanaanchi Saawuli Soqqamaasinenniwa haa’re masse Yesuusire wo’ma giddonni asse kulino gara hasaawinsa. Hakkunni gedensaanni rosaano Saawuli haadhusi.

{{https://api.unfoldingword.org/obs/jpg/1/en/360px/obs-en-46-09.jpg?direct&}}

Yerusaalamete iillinonsa gadadishshinni darantinori mitu mitu ammanaasine xeertidhe Antsookiya hadhe Yesuusire kultino. Antsookiyaho noo rooru manni

Ayihude di”ikkino; ikkollana umi yannara hakko noohu haammatu manni ammani. Barinabaasinna Saawuli tenne haaro ammanaasinera ledde Yesuusire rosiisatenna beetekiristaane jawaachishate hakkiira hadhu. Yesuusa ammantinore umi yannara Antsookiyaho <<Kiristaanaho>> yini.

{{https://api.unfoldingword.org/obs/jpg/1/en/360px/obs-en-46-10.jpg?direct&}}

Mitto barra Antsookiyaho noo kiristaani qatunte huuccidhanni heedheenna Qullaawu Ayyani, <<Woshshoommonsa looso loossanno gede Barinabaasinna Saawuli badde”e>> yiinsa. Kunnira Antsookiyu beetekiristaane soqqamaano Barinabaasiranna Saawulira anga aanaho worte Magano huuccitunsa. Hakkunni Gedensaanni wole haammata darga Yesuusiha Dancha Duduwo kultanno gede Sokkunsa. Barinabaasinna Saawuli addi addi gosa mannira rosiissu; lowo manni Yesuusa ammani.

**//Qullaawu Maxaafi Dhagge:- Soqqamaasine 8:3; 9:1-31; 11:19-26; 13:1-3.// **
