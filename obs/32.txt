====== 32. Yesuusi Battete Ayyaani Amadino Manchonna Dhiwantino Mancho Hursi ======

{{https://api.unfoldingword.org/obs/jpg/1/en/360px/obs-en-32-01.jpg}}

Mitto barra Yesuusinna rosaanosi yowolotenni baara tayisse Gergesenooni manni hee’ranno qacha martu


{{https://api.unfoldingword.org/obs/jpg/1/en/360px/obs-en-32-02.jpg}}

Baara widoonni fultuta battete ayyaani amadinosi manchi dodanni Yesuusiwa dayi. 

{{https://api.unfoldingword.org/obs/jpg/1/en/360px/obs-en-32-03.jpg}}

Kuni manchi ayino ittisasira dandiinokki wolqaataamooti. Mannu angasinna lekkasi cagaagetenni usurino; cagaage kayinni tattayise hunanni qarrisino. 

{{https://api.unfoldingword.org/obs/jpg/1/en/360px/obs-en-32-04.jpg}}

Kuni manchi hakko qachira noo moogga giddo hee’ranno. Hashsha barra 
raaranni gale hosanna. Imaana diuddi’ranno; bisosi sammi yee ginnatenni huduuxxanno. 


{{https://api.unfoldingword.org/obs/jpg/1/en/360px/obs-en-32-05.jpg}}

Kuni manchi Yesuusiwa dayi yannara, alba hige uwe kumbuuli. Yesuusi 
Kiristoosi konne ayyaana, <<Manchu giddonni fuli!>> yii.


{{https://api.unfoldingword.org/obs/jpg/1/en/360px/obs-en-32-06.jpg}}

Battete ayyaani noosi manchi qoonqosi naggi asse, <<Wo’munkura Aliidi Magani Beetto Yesuusa, ane ledo mayi noohe? Eeggatena shetissootie!>> yee raari. Hakkunni gedensaanni Yesuusi battete ayyaana, <<Su’mikki ayiti?>> yee xa’mi. Isi daware, <<Haammantoommona, su’mi’ya Legewooniiti>> yii. (Legewooni, 
Roomunnita lowo kume olanto amaddino gaamooti.)


{{https://api.unfoldingword.org/obs/jpg/1/en/360px/obs-en-32-07.jpg}}

Battete ayyaani, <<Eeggatena kawiinni xeertissootinke!>> yite huuccidhusi.  Hakko mule noo gaarira allaalloonni manchaame no. Kunnira battete ayyaani  Yesuusa, <<Eeggatena tenne manchaamewa soyinke!>> yee huucci’ri. Yesuusino, <<Hadhe!>> yiinsa. 


{{https://api.unfoldingword.org/obs/jpg/1/en/360px/obs-en-32-08.jpg}}

Battete ayyaani Manchu giddonni fule manchaamete ei. Manchaame gaaru gaminni eela higge bitintirtaanni marte baaru giddo itantu. Manchaame kiiro 2000 geeshsha ikkitanno.

{{https://api.unfoldingword.org/obs/jpg/1/en/360px/obs-en-32-09.jpg}}

Manchaamete allaalaasine konne coye la’e katama dodanni hadhe Yesuusi assinore manna baalaho hasaabbu. Katamu manni daye battete ayyaani fulisi mancho lai. Imaana uddi’re fayyo mancho ikke sammi yee ofolle no.


{{https://api.unfoldingword.org/obs/jpg/1/en/360px/obs-en-32-10.jpg}}

Mannu lowo geeshsha waajjino daafira, Yesuusi hakkiinni ha’ranno gede xa’mitu.Kunnira Yesuusi yowolote ofolle ha’rara kai. Battete ayyaani fulinosi manchino Yesuusi ledo ha’rara huucci’ri. 



{{https://api.unfoldingword.org/obs/jpg/1/en/360px/obs-en-32-11.jpg}}

Yesuusi kayinni, <<Dee’nina, qaekki hadhe Maganu assinohere baalanna maarinohe gara jaallakkiranna ayiddikkira kuli>> yiisi. 


{{https://api.unfoldingword.org/obs/jpg/1/en/360px/obs-en-32-12.jpg}}

Kunnira manchu ha’re Yesuusi assinosire manna baalaho hasaawi. Konne coye macciishshinohu baalu dhaggenna maalale assi’ri.  


{{https://api.unfoldingword.org/obs/jpg/1/en/360px/obs-en-32-13.jpg}}

Yesuusi galagale baara widoonni fuli. Hakkiira iilli yannara lowo manni doyisse millo ho’lisi. Mannu mereero 12 diro mundee lalakkanna heedhino mancho no.Hursitannoe yite woxese baala xagisaanote baaxxite guddino; lexxinota ikkinnina dhibbu diwoyyinose.


{{https://api.unfoldingword.org/obs/jpg/1/en/360px/obs-en-32-14.jpg}}

Yesuusi lowo dhiwamaasine hursinota macciishshitinohura, <<Yesuusi imaana kisummaro hureemma!>> yite heddino. Kunnira Yesuusira badheenni higge dagge uddanosi amaddino. Uddanosi amaddanni heedheennanni hakkawoyintenni mundeese uurritino!


{{https://api.unfoldingword.org/obs/jpg/1/en/360px/obs-en-32-15.jpg}}

Hakkawoyintenni, Yesuusi giddosinni wolqa fultinota afi. Kunnira wirri yee lae, <<Kisiehu ayeti?>> yee xa’mi. Rosaanosi, <<Gaangeesse noohehunna xiiwanni noohe manni lowoho. <Ayi kisie?> mayira yaatto?>> yite dawartusi. 


{{https://api.unfoldingword.org/obs/jpg/1/en/360px/obs-en-32-16.jpg}}

Mancho lowo geeshsha waajjite huxidhanni dagge Yesuusi albaanni diriirtu. Hakkunni gedensaanni assitinorenna hurtinota kultusi. Yesuusi, <<Ammanakki gatissinohena ha’ri!>> yiise.


Qullaawu Maxaafi Dhagge:- Maatewoosi 8:28-34, 9:20-22; Maarqoosi 5:1-20, 5:24-34;
Luqaasi 8:26-39, 8:42-48.

