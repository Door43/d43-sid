====== 45. **Filiphoosinna Itiyophiyichu Gashshaanchi**  ======

{{https://api.unfoldingword.org/obs/jpg/1/en/360px/obs-en-45-01.jpg?direct&}}

Hundi beetekiristaane sooreeyye giddo mittu Isxifaanoosi yinanni manchi no. Isi danchu su’mihonna Qullaawu Ayyaani egenno wo’mitinosi manchooti. Isxifaanoosi lowo maalale loosinohonna mannu Yesuusa ammananno gede ammansiisa dandiino manchooti.

{{https://api.unfoldingword.org/obs/jpg/1/en/360px/obs-en-45-02.jpg?direct&}}

Mitto barra Isxifaanoosi Yesuusire rosiisanni hee’reenna Yesuusa ammantinokki Ayihude Isxifaanoosi ledo moromantu. Lowo geeshsha hanqite Isxifaanoosi daafira amma’note sooreeyyera nookkire kultanni, <<Musenna Maganu aana busha coye coyi’ranna macciishshinoommo!>> yitu. Kunnira amma’note sooreeyye Isixifaanoosi amadde isi daafira kaphu naqaashshe qixxeessite qeesootunniwanna wolootu Ayihudete sooreeyyewa massitusi.

{{https://api.unfoldingword.org/obs/jpg/1/en/360px/obs-en-45-03.jpg?direct&}}

Qeesootu Roorrichi, <<Kuni coui halaalehoni?>> yee xa’misi. Isxifaanoosi Abirihaami yannanni kayise Yesuusi yanna geeshsha Maganu loosinoha lowoha jajjabba coye, qoleno mannu Maganoho marro marro hige gara giwinota qaagiissanni dawarinsa. Hakkunni gedensaanni, <<Ki’ne haxo mokkookkitinoonnirinna haxawarrootu akaakka’ne Magano qoxxissinonna himanaano shitinonte gede wo’manka woyite Qullaawa Ayyaana qoxxissinanni.ki’ne kayinni insawiinni baasino coye assitinoonni. Buuramino Moote shitinoonni!>> yii.

{{https://api.unfoldingword.org/obs/jpg/1/en/360px/obs-en-45-04.jpg?direct&}}

Amma’note sooreeyye konne coye macciishshite, macca beeshshanno garinni cancitanni lowo geeshsha hanqitu. Isxifaanoosi katamu giddonni goshooshshe fushshite kinnatenni awwaalte shitusi.

{{https://api.unfoldingword.org/obs/jpg/1/en/360px/obs-en-45-05.jpg?direct&}}

Isxifaanoosi reyanni hee’re qoonqosi naggi asse, <<Yesuusa, lubbo’ya haa’rie!>> yii. Hakkunni gedensaanni guluphe xaano qoonqosi naggi asse, <<Mooticha, konne cubbo kiirtootinsa>> yee coyi’ri. Hakkunni gedensaanni reyi.

{{https://api.unfoldingword.org/obs/jpg/1/en/360px/obs-en-45-06.jpg?direct&}}

Mittu Saawuli yinanni wedellichi Isxifaanoosi shitu mannooti ledo sumuu yee kinnatenni awwaaltusi yannara imaanansa agare no. hakko barra Yerusaalamete Noohu lowo manni Yesuusi rosaano gadadisa hanafi; kunnira ammanaano wole gobba darntu. Gadadishshu bati’rirono, martuwa baala Yesuusire kultu.

.

{{https://api.unfoldingword.org/obs/jpg/1/en/360px/obs-en-45-07.jpg?direct&}}

Filiphoosi yinannihu mittu Yesuusi rosaanchi hattenne dartu yannara Yerusaalamete ammanaano ledoho. Samaariya ha’re Yesuusire kuleenna lowo manni gati. Hakkunni gedensaanni mitto barra Magano soyino sokkaasinchi daye Filiphoosi halallitte gobba ha’ranno gede kulinosi. Filiphoosi haa’ranni hee’re, mittu Itiyophiyichu gashshaanchi faradi gaarete ofolle ha’ranna afi. Mare hakkonne mancho hasaawisanno gede Qullaawu Ayyaani kulisi

{{https://api.unfoldingword.org/obs/jpg/1/en/360px/obs-en-45-08.jpg?direct&}}

Filiphoosi faradi gaarenniwa shiqqi yaanno woyite, Itiyophiyichu himanaanchu Isayaasi borreessinohu giddonni mitto gafa nabbawanna macciishshi. Manchu, <<Gorrinanni ge’rechi gede assite haadhe hadhusi; ge’rechu gede ikke sammi yiino. Mittoreno dicoyi’rino. Yootenni haa’ne ha’noonnisi; diayirrinsoonnisi. Lubbo noori mereerinni haadhe hooltusi>> yaannoha nabbawanni no.

{{https://api.unfoldingword.org/obs/jpg/1/en/360px/obs-en-45-09.jpg?direct&}}

Filiphoosi Itiyophiyichu, <<Nabbawattoha buuxootto?>> yee xa’misi. Itiyophiyichu, <<Dee’ni, xawisannohu nookkiha maminni buuxeemmo? Amo ballo dagge mule’ya ofolli. Isayaasi borreessinohu Isireetinso wolu manchireeti?

{{https://api.unfoldingword.org/obs/jpg/1/en/360px/obs-en-45-10.jpg?direct&}}

Isayaasi Yesuusire borreessinota Filiphoosi Itiyophiyichaho xawise kulisi. Filiphoosi lede Yesuusi daafira coyi’rannoha dancha duduwo kulate woleno Maganu qaali gafa fanino.

{{https://api.unfoldingword.org/obs/jpg/1/en/360px/obs-en-45-11.jpg?direct&}}

Filiphoosinna Itiyophiyichu hadhanni wayi noowa iillitu. Itiyophiyichu, <<Kuneet, konniicho wayi no! Cuuamoni?>> yii. Gananni noo manchi faradi gaare uurrisanno gede kulisi.

{{https://api.unfoldingword.org/obs/jpg/1/en/360px/obs-en-45-12.jpg?direct&}}

Kunnira mitteenni wayinniwa martu; Filiphoosi Itiyophiyicha cuui. Wayi giddonni fultuhu gedensaanni Qullaawu Ayyaani hedeweelcho Filiphoosi hawulukisi; Yesuusire mannaho coyi’ra diuurrisino.

{{https://api.unfoldingword.org/obs/jpg/1/en/360px/obs-en-45-13.jpg?direct&}}

  - Itiyophiyichu Yesuusa egennasira hagiidhanni gobbasi ha’ri.

**//Qullaawu Maxaafi Dhagge:- Soqqamaasine 6:8-8:5; 8:26-40.// **
