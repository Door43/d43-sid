====== 23. Yesuusi Ilami ======

{{https://api.unfoldingword.org/obs/jpg/1/en/360px/obs-en-23-01.jpg}}

Maariyaami Yooseefi yinanni manchira huuccante no. huucci’rinosihu Yooseefi godobbinota macciishshe, ilamanno qaaqqi isiha ikkannokkita afi. Maariyaamino saalfachishara dihasi’rino; kunnira ise sammi yee agurate hedino. Hatto assara albaanni sokkaasinchu daye haaqeete coyi’rinosi.

{{https://api.unfoldingword.org/obs/jpg/1/en/360px/obs-en-23-02.jpg}}

Sokkaasinchu, <<Yooseefi, Maariyaami galte assite adha waajjitooti. Giddose noo qaaqqi godowaminohu Qullaawu Ayyaaninniiti. Labbaa beetto iltanno. Manna Cubbinsanni gatisanno daafira su’masi, yite woshshi>> yii. (Yesuusa yaa, yaate.

{{https://api.unfoldingword.org/obs/jpg/1/en/360px/obs-en-23-03.jpg}}

Kunnira Yooseefi Maariyaami adhe minisira ha’ri; ikkollana ilta geeshsha ise ledo galtoomu xaadooshshe diassi’rino.

{{https://api.unfoldingword.org/obs/jpg/1/en/360px/obs-en-23-04.jpg}}

Maariyaami iltanno yanna iillitanni heedheennanni, Roomu gashshooti Mannu baalunku kiiramate akaakkasi heedhino gobba ha’ra hasiissannota kuli. Yooseefinna Maariyaami heedhanno gobbanni Naaziretetenni ka’e Beeteliheme seeda doogo hadhu. Hakka hadhinohu Beetelihemete Katami albihu awurinsa Daawiti ilaminowa ikkinohuraati.

{{https://api.unfoldingword.org/obs/jpg/1/en/360px/obs-en-23-05.jpg}}

Beeteliheme iillitanno woyite, gallanniwi dino. Wole darga hoogge saada galtanno hoowe calla afidhino. Qaaqqu ilamita goxisidhanno daallasu nookki daafira ama saada ittannore worranni badiri aana goxisidhino. Su’masi, yitino.

{{https://api.unfoldingword.org/obs/jpg/1/en/360px/obs-en-23-06.jpg}}
Hakko hashsha qooxeessaho noo xawira saada agadhitinori shiima allaalaasine no. Hedeweelcho xawanno sokkaasinchi leellinsa; insano waajjitu. Sokkaasinchu, <<Waajjitinoonte; dancha duduwo abboommo’nena, Beetelihemete Buuramino Moote Mootichu ilamino’ne!>> yii. 


{{https://api.unfoldingword.org/obs/jpg/1/en/360px/obs-en-23-07.jpg}}

<<Martine qaaqqo la’e; hoccunni xaanxeenna saadate ittannore worranni badiri aana goxe nooha affinanni>> yiinsa. Konne mereero sokkaasine gordo wo’mitu;Magano magansidhanni, <<Ayirrinyu, Maganoho gordoho, keeru baattote aana mannahono dhancha hedo ikkito!>> yitu.   
   


{{https://api.unfoldingword.org/obs/jpg/1/en/360px/obs-en-23-08.jpg}}

Allaalaasine Yesuusi noowa rakke marte sokkaasinchu yiinsante gede saadate ittannore worranni badiri aana goxe nooha affu. Lowo geeshsha hagiidhitu. Maariyaamirano lowo geeshsha tashshi yiise. Allaalaasine macciishshitinorinna la’ino coyi baalunku daafira Magano galaxxitanni ge’reewinsawa higgu.

{{https://api.unfoldingword.org/obs/jpg/1/en/360px/obs-en-23-09.jpg}}

Shiima yanna gedensaanni xeerto soojjaati gabba hayyoole gordoho mitte beeddakko affu. Haaru Ayihudete moote ilaminota leellishshanni noota huwattu. Kunnira konne moote la’ara lowo geeshsha seeda gobba hadhu. Beeteliheme dagge Yesuusinna amasiuu noo minira iillitu.

{{https://api.unfoldingword.org/obs/jpg/1/en/360px/obs-en-23-10.jpg}}
Hayyoole Yesuusa amasi ledo noo affe ubbe kumbuultusi. Yesuusira ayirrado afansha uyitusi. Hakkunni gedensaanni galagalte gobbasi higgu.

Qullaawu Maxaafi Dhagge:- Maatewoosi 1; Luqaasi 2.
