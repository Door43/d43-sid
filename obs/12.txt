====== 12. Israeelootu Gibitsetenni Fultu ======

{{https://api.unfoldingword.org/obs/jpg/1/en/360px/obs-en-12-01.jpg}}

Israeelootu Gibitsetenni fulansara lowo geeshsha tashshi yiinonsa. Kunni ka’a borojje di”ikkitanno. Hexxote gobba hadhanni no. Gibitsootu Israeelootaho Culkanna birra woluno ayirradu uduunni gatikkinni xa’mi’rinore baala uyitunsa. Gibitsetenni fultu yannara wole ilama ikkinori mitu mitu Magano ammanino manni Israeelootu ledo ha’ri.

{{https://api.unfoldingword.org/obs/jpg/1/en/360px/obs-en-12-02.jpg}}

Maganu albansaanni ha’ranno woyite seeda gomichu heelliichonni, hashsha seeda giirate heelliichonni massaginonsa. Maganu wo’manka woyite insa ledo hee’re massaginonsa. Assa hasiissannonsa coyi Isi hoode ha’ra callate.

{{https://api.unfoldingword.org/obs/jpg/1/en/360px/obs-en-12-03.jpg}}

Shiima yanna gedensaanni, Feriooninna mannisi gaabbite Israeeloota xaano borojjensa assidhara hasidhino. Kaaliiqi callisi halaalaancho Magano ikkinota affanno gede, qoleno Isi Kaaliiqa ikkinotanna Feriooninna magannasinni roore wolqaataamo ikkinota huwattanno gede Feriooni wodana dillaawa assino.

{{https://api.unfoldingword.org/obs/jpg/1/en/360px/obs-en-12-04.jpg}}

Kunnira Feriooninna olantosi galagalte borojje assitansara israeeloota horduffu.Israeelootu Gibitsete olanto dagganna affe, Feriooni olantonna Duumu Baari mereero amadantinota affu. Lowo geeshsha waajjitino daafira, <<Gibitsetenni 
mayira fullummo? Kune reyankeeti!>> yite raartu. 


{{https://api.unfoldingword.org/obs/jpg/1/en/360px/obs-en-12-05.jpg}}
Muse Israeeloota. <<Waajjitinoonte! Techo Maganu olamanno’ne, gatisanno’ne>> yee kulinsa. Hakkunni gedensaanni Maganu, <<Duumu Baari widira higge  gede Musera kuli. Hakkunni gedensaanni Maganu Gibitsootu Israeeloota la”a dandiitannokki ged gomichu heelliicho hashsha Israeelootunna Gibitsootu mereero worino. 


{{https://api.unfoldingword.org/obs/jpg/1/en/360px/obs-en-12-06.jpg}}

Maganu Musera Baaru aana angasi diriirsanno gedenna waa badanno gede kulinosi. Hakkunni gedensaanni baaru giddoonni doogo heedhanno gede waa bubbe guranna qiniite qolte baddanno gede assi.

{{https://api.unfoldingword.org/obs/jpg/1/en/360px/obs-en-12-07.jpg}}

Israeelootu wayi guranna qiniite gannala ikkeennansa baaru giddoonni moola baatto aanaanni hadhino.

{{https://api.unfoldingword.org/obs/jpg/1/en/360px/obs-en-12-08.jpg}}

Hakkunni gedensaanni Maganu Israeelootu gate fultinota Gibitsootu la’anno gede gomicho doogote iima qole kayis. Gibitsootu badhensaanni heedhe hordoffansara ka’u.

{{https://api.unfoldingword.org/obs/jpg/1/en/360px/obs-en-12-09.jpg}}
Kunnira baaru doogo higge Israeeloota faana gantunsa, Ikkollana Maganu Gibitsootu shettanno gedenna faradi gaarensa usurantanno geelootaho olamanni noona xooqqe!>> yite raartu. 

{{https://api.unfoldingword.org/obs/jpg/1/en/360px/obs-en-12-10.jpg}}

Israeelootu baara hobbaate fultuhu gedensaanni, Maganu galagale Musera angasi Diriirsanno gede kulisi. Isino yiino gede asseenna wayi Gibitsootu olanto aana kamballi yee albi gede ikki. Gibitsootu olanto baala egemmantu.

{{https://api.unfoldingword.org/obs/jpg/1/en/360px/obs-en-12-11.jpg}}

Israeelootu Gibitsootu reyitinota la’e Magano ammantu. Museno Maganu himanaancho ikkinota ammantu.

{{https://api.unfoldingword.org/obs/jpg/1/en/360px/obs-en-12-12.jpg}}

Israeelootu qolte Maganu reyotenninna borojjimmatenni gatisinonsa daafira lowo geeshsha hagiidhitu. Xa Maganoho soqqamate tola afidhu. Israeelootu Isi Gibitsootu olantowiinni gatisinonsahura haaro wolaphonsa ayirrisatenna Magano galaxxate lowo faarso faarsitu.

{{https://api.unfoldingword.org/obs/jpg/1/en/360px/obs-en-12-13.jpg}}

Maganu Gibitsootu aana qeelle uyinonsa garanna borojjimmatenni gatisinonsa gara qaagate diru dirunni Agure Sa”ate Ayyaana ayirrissanno gede hajajinsa. Muso afi’rinokki wilii’licho gorridhe timu ledo ittanni hagiidhitu.
Qullaawu Maxaafi Dhagge:- Fulo 12:33-15:21
