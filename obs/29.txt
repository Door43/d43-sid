====== 29. Maaro Afi’rannokki Borojjicho ======

{{https://api.unfoldingword.org/obs/jpg/1/en/360px/obs-en-29-01.jpg}}
Mitto barra Pheexiroosi Yesuusa, <<Rosiisaancho, rodii’ya sao assiero me”e higeagurosi? Lamala hige agurosini?>> yee xa’mi. Yesuusi, <<Lamalawo hige lamala ikkinnina lamala hige di”ikkino>> yiisi. Yesuusi hatto yaanno woyite sao agura Hasiissannota kulino yaate. Yesuusi kunni garinni hattenne dhagge coyi’re gudi.


{{https://api.unfoldingword.org/obs/jpg/1/en/360px/obs-en-29-02.jpg}}

Yesuusi, <<Maganu gashshooti soqqamaanosi qorqorara hasi’rino moote lawanno. Soqqamaasinesi giddonni mittoho 10,000 birri geeshshi asali noosi. 


{{https://api.unfoldingword.org/obs/jpg/1/en/360px/obs-en-29-03.jpg}}

Kuni soqqamaanchi asale baata dandiinokki daafira moote, <<Asale baatanno konne manchonna maatesi hirre>> yii.


{{https://api.unfoldingword.org/obs/jpg/1/en/360px/obs-en-29-04.jpg}}

Soqqamaanchu mootete albaanni uwe gombisame, <<Eeggatena shiimalla cincie; nooe asale gudise baaxxeemmona>> yii. Moote soqqamaanchosi marare, asale baalanka agurisi


{{https://api.unfoldingword.org/obs/jpg/1/en/360px/obs-en-29-05.jpg}}

Ikkollana soqqamaanchu mootetewiinni fule ha’re, shoolu agani kiri geeshshi asalinoosihunni jaalasi ikkinohunni mittu soqqamaanchinni xaadi. Kuni soqqamaanchi hakkonne jaalasi amade, <Asale qolie> yiisi. 


{{https://api.unfoldingword.org/obs/jpg/1/en/360px/obs-en-29-06.jpg}}
Soqqamaanchu jaalisi albasiinni gombisame, <Eeggatena shiimalla cincie, nooe  asale gudise baaxxeemmona> yiino. Isi kayinni soqqamaancho jaalasi asale baaxxa geeshsha fulannokki usursiisinosi. 


{{https://api.unfoldingword.org/obs/jpg/1/en/360px/obs-en-29-07.jpg}}

Wolootu soqqamaasineno ikkino coye affe lowo geeshsha fooggaltu. Ikkino coye baala marte mootete kultu.


{{https://api.unfoldingword.org/obs/jpg/1/en/360px/obs-en-29-08.jpg}}

Mooteno soqqamaanchosi woshshe, <<Ati bushu soqqamaanchi! Huuccidheennae asalekki agurummohe. Atino hatto assa hasiissannohe>> yiisi. Moote lowo geeshsha hanqe, asale gudise baata geeshsha hakkonne busha soqqamaancho usursiisi.


{{https://api.unfoldingword.org/obs/jpg/1/en/360px/obs-en-29-09.jpg}}

Hakkunni gedensaanni Yesuusi, <<Ki’ne mittu mittunku rodii’nera agura gibbiniro gordu Anni’ne ki’nerano diaguranno’ne>> yii


Qullaawu Maxaafi Dhagge:- Maatewoosi 18:21-35.

