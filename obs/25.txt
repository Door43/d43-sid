====== 25. Sheexaanu Yesuusa Jifisi ======

{{https://api.unfoldingword.org/obs/jpg/1/en/360px/obs-en-25-01.jpg}}

Yesuusa cuuame ka”anni hee’reennanni Qullaawu Ayyaani halallitte gabba haa’re ha’risi. Hakkiicho shoyilloo barranna shoyilloo hashsha qatumi. Hakkunni Gedensaanni Sheexaanu daye cubbo loosiisa hede Yesuusa jifisi.

{{https://api.unfoldingword.org/obs/jpg/1/en/360px/obs-en-25-02.jpg}}

Sheexaanu, <<Maganu Beetto ikkoottoro, itatto gede hanni tenne kinna sagale assi>> yee Yesuusa jifisi. 


{{https://api.unfoldingword.org/obs/jpg/1/en/360px/obs-en-25-03.jpg}}

Yesuusi, << <Mannaho hee’rate sagale calla ikkitukkinni, Maganu afiinni  
fulannohu Maganu qaalino hasiisannonsa> yine borreessinoonni!>> yee dawarisi. 


{{https://api.unfoldingword.org/obs/jpg/1/en/360px/obs-en-25-04.jpg}}

Hakkunni gedensaanni Sheexaanu Yesuusa Qullaawu Maxaafi birxe fushshe, 
<<Ati Maganu Beettootiro, atenee kawiinni eela qolte tugi; <Lekkakki kinchu
ganannokki gede qolaanchunni haadhahera Maganu sokkaasine hajajannohe> yine borreessinoonnina>> yii.


{{https://api.unfoldingword.org/obs/jpg/1/en/360px/obs-en-25-05.jpg}}

Yesuusi kayinni Sheexaaneho Maganu qaale qummi asse qolisi. <<Maganu qaali
manna, <Mooticha Maganokki jiffooti> yee hajajanno>> yii. 


{{https://api.unfoldingword.org/obs/jpg/1/en/360px/obs-en-25-06.jpg}}

Hakkunni gedensaanni Sheexaanu baattote gashshuwanna ayirrinyensa baala
leellishe, <<Anera ubbe kumbuulittoero konne baala eemmohe>> yii.


{{https://api.unfoldingword.org/obs/jpg/1/en/360px/obs-en-25-07.jpg}}

Yesuusi, <<Ati Sheexaane, kai kawiinni! Maganu qaali manna, <Mootichu  
Maganikkira kumbuuli. Iso calla magansi’ri> yee hajajanno>> yii.


{{https://api.unfoldingword.org/obs/jpg/1/en/360px/obs-en-25-08.jpg}}

Yesuusi Sheexaanu jifonni diqeelamino; kunnira Sheexaanu yannate geeshsha 
Isiwiinni agure ha’rino. Hakkunni gedensaanni sokkaasine dagge soqqantinosi

Qullaawu Maxaafi Dhagge:- Maatewoosi 4:1-11; Maarqoosi 1:12-13; Luqaasi 4:1-13.
