====== 37. Yesuusi Aliaazaari Reyotenni Kayisi ======

{{https://api.unfoldingword.org/obs/jpg/1/en/360px/obs-en-37-01.jpg}}
Mitto barra Yesuusi Aliaazaari lowo geeshsha dhiwaminota duduwo macciishshi. Aliaazaari roduuwi lamenti Maariyaaminna Maarta Yesuusiwa aananno. Yesuusi konne duduwo macciishshe, <<Kuni dhibbi Maganu ayirrinyiraati ikkinnina reyonniha di”ikkino>> yii. Yesuusi aantannosire baxanno; ikkollana noowa lame barra keeshshi. 


{{https://api.unfoldingword.org/obs/jpg/1/en/360px/obs-en-37-02.jpg}}
Lamu barri gedensaanni, Yesuusi rosaanosi, <<Ka’e Yihuda ha’nona>> yiinsa. Insa qolte, <<Rosiisaancho, shiimu barrira albaanni hakko noo manni shaahera hasanni noowe!>> yitu. Yesuusi, <<Baxillaanchinke Aliaazaari mugino; muganotenni kayisammosira ha’reemmo>> yiinsa.


{{https://api.unfoldingword.org/obs/jpg/1/en/360px/obs-en-37-03.jpg}}

Yesuusi rosaano, <<Mooticha, Aliaazaari goxe nooha ikkiro higannosi>> yite yite dawartusi. Hatte yannara xawise, <<Aliaazaari reyino. Ki’ne ane ammantinanni gede hakkiicho hee’ra hooga’yara hagiidhoommo>> yee kulinsa.


{{https://api.unfoldingword.org/obs/jpg/1/en/360px/obs-en-37-04.jpg}}

Yesuusi Aliaazaari ilamino katama iilli yannara, Aliaazaari reyinkunni shoole barra ikke no. Maarta Yesuusinni xaaddara flute, <<Mooticha, ati konniicho hee’roottoro  rodii’ya reyannokkihu baino. Maganu kayinni huucci’roottore baala aannoheta ammaneemma>> yitu.


{{https://api.unfoldingword.org/obs/jpg/1/en/360px/obs-en-37-05.jpg}}

Yesuusi qole, <<Ani kaotenna heeshshote. Ane ammanannohu baalu reyiro nafa heeshshonniha ikkanno. Ane ammanannohu baalu horonta direyanno. Konne ammanatta?>> yiise. Maarta dawarte, <<Mooticha! Ati Buuramootto Moote Maganu Beetto ikkoottota ammanoomma>> yitu.


{{https://api.unfoldingword.org/obs/jpg/1/en/360px/obs-en-37-06.jpg}}

Hakkunni gedensaanni Maariyaamino fultu. Yesuusi lekka hunda ubbe, 
<<Mooticha, ati konniicho hee’roottoro, rodii’ya reyannokkihu baino>> yitu. Yesuusi, <<Aliaazaari hiikko wortinoonni?>> yee xa’minsa. <<Madaarroonni. Amo dagge  lai!>> yitusi. Hakkunni gedensaanni Yesuusi wi’li. 


{{https://api.unfoldingword.org/obs/jpg/1/en/360px/obs-en-37-07.jpg}}

Waamma godaho; afooho kincho tu’noonni. Yesuusi waammanniwa shiqqi yee, <<Kincho gongo’mishshine hoolle>> yee coyi’rinsa. Maarta kayinni, <<Reyinkunni shoole barra ikkino. Xa bowanno>> yitu. 


{{https://api.unfoldingword.org/obs/jpg/1/en/360px/obs-en-37-08.jpg}}

Yesuusi, <<Ane ammanittaro Maganu ayirrinye la”attata dikuloommohe?>> yiise. Kunnira kincho gongo’mishshe hooltu. 


{{https://api.unfoldingword.org/obs/jpg/1/en/360px/obs-en-37-09.jpg}}

Hakkunni gedensaanni Yesuusi iima hige lae, <<Anna, macciishshattoe daafira galaxxeemmohe. Ati wo’manka woyite macciishshattoeta afoommo; kayinnilla ati soottoeta ammantanno gede konne uurre noo manni daafira yeti>> yii. Hakkunni gedensaanni Yesuusi, <<Aliaazaari, amo fuli!>> yee qoonqosi naggi asse coyi’ri.  


{{https://api.unfoldingword.org/obs/jpg/1/en/360px/obs-en-37-10.jpg}}

Kunnira Aliaazaari fuli. Kafannoonnisi garinni no. Yesuusi <<Ha’rona tirtine  agurresi!>> yiinsa. Ayihudete giddonni haammatu tenne maalalenni kainohunni Yesuusa ammantu.


{{https://api.unfoldingword.org/obs/jpg/1/en/360px/obs-en-37-11.jpg}}

Ayihudete amma’no sooreeyye kayinni hinaassu; kunnira Yesuusanna Aliaazaari shitanno gara ma’late mitteenni gamba yitu.


Qullaawu Maxaafi Dhagge:- Yohaannisi 11:1-46.
