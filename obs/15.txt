====== 15. Hexxote Gobba ======

{{https://api.unfoldingword.org/obs/jpg/1/en/360px/obs-en-15-01.jpg}}

Goofimarchoho Israeelootu hexxote gobba, Kana”aani e’anno yanna iillitu. Iyyaasu jawaatu kinchu huxxira aane minamino katama Iyyaarko lame dooyyaano soyi. Hakko katamira dooyyaano maaxxinotinna gedensaanni gatte fultanno gede Kaa’litinoti mitte Ra”aabi yinanni gursumeette no. ise Magano addaxxitino daafira dooyyaano, Israeelootu Iyyaarko huntanno yannara Re”aabinna maatesi gatissannose gede coyidhuse.

{{https://api.unfoldingword.org/obs/jpg/1/en/360px/obs-en-15-02.jpg}}

Israeelootu hexxote gobba eate Yordaanoosi Waa fula hasiissinonsa. Maganu, <> yee Iyyaasura kulisi. Qeesootu Yordaanoosi Waa ea hanaffuta, Israeelootu moola baatto aanaanni sa”a dandiitanno gede aleenni noo wayi lolaha uurri.

{{https://api.unfoldingword.org/obs/jpg/1/en/360px/obs-en-15-03.jpg}}

Mannu Yordaanoosi Waa fultuhu gedensaanni, Maganu wolqaataamo Iyyaarko Katama hiitto asse qasannoro Iyyaasura kulisi. Mannu Maganoho hajajami. Gaaddonna qeesootu Maganu kulinonsa barrunni mitte higge lee barra Iyyaarko Katama doyitu.

{{https://api.unfoldingword.org/obs/jpg/1/en/360px/obs-en-15-04.jpg}}

Hakkunni gedensaanni lamalki barra, Israeelootu lamala higge katama doyitu. Jeefote katama doyitanni heedheenna gaaddo raartu; qeesootuno buudu xurumba ufuuffu.

{{https://api.unfoldingword.org/obs/jpg/1/en/360px/obs-en-15-05.jpg}}

Hakkunni gedensaanni Iyyaarkote gaangaawira noohu kinchu huxxi uwi! Maganu Hajajino darinni Israeelootu katamaho noore baala guddu. Israeelootaho Fiixoominore Ra”aabinna maatesi calla gatissino. Kana”aani heedhannoti wole Gosa Israeelootu Iyyaarko huntinota macciishshite, insane qassannonsaha laweennansa waajjitu.

{{https://api.unfoldingword.org/obs/jpg/1/en/360px/obs-en-15-06.jpg}}

Maganu Kana”aani noo gosa mittete ledono namooma kalaqidhannokki gede Israeeloota hajajinonsa. Ikkollana Gebaoonootaho yinanniri Kana”aanete gosa giddonni mitte mitte gosa, Kana”aaninni fafu darginni dagginohu gede assite coyidhe Iyyaasu dogginosi. Insa ledo namooma sheemaate kalaqi’rate Iyyaasu xa’midhino. Gebaoonootu maminni dagginoro Iyyaasunna Israeelootu Magano dixa’mitino. Kunnira Iyyaasu insa ledo sheemaate eino.

{{https://api.unfoldingword.org/obs/jpg/1/en/360px/obs-en-15-07.jpg}}

Gebaoonootu dogginonsata affu yannara, Israeelootu aarantino; ikkollana Maganu albaanni e’ino gondooro ikkino daafira, insa ledo e’ino sheemaate adadhitino. Keeshshite wole yannara, Kana”aani nooti wole gosa gashshaano Gebaoonootu Israeelootu ledo namoontinota macciishshitu. Kunnira bagadaanonsa mittimmatenni kakkayisidhe Gebaoonoota qassu. Gebaoonootu kaa’lote Iyyaasuwa manna soqqitu.

{{https://api.unfoldingword.org/obs/jpg/1/en/360px/obs-en-15-08.jpg}}

Kunnira Iyyaasu Israeelete olanto gamba assi’reenna Gebaoonootunniwa iillate hashsha wo’ma hadhanni galtino. Soodo hedeweelcho Amoorootu olanto qassu.

{{https://api.unfoldingword.org/obs/jpg/1/en/360px/obs-en-15-09.jpg}}

Hakko barra Maganu Israeelootaho olami. Amooroota gara hawise jajjabba kinnate gedee kaade soye lowo Amooroota shiino.

{{https://api.unfoldingword.org/obs/jpg/1/en/360px/obs-en-15-10.jpg}}

Qoleno Amooroota co’o assite gudate yanna ajjannonsakki gede arrishsho gordoho mitto darga keeshshitanno gede assino. Hakkp barra Maganu Israeelete jawa qeelle tuulachishinonsa.

{{https://api.unfoldingword.org/obs/jpg/1/en/360px/obs-en-15-11.jpg}}

Maganu hattenne okanto qeelihu gedensaanni, haammata kana”aanete gosa Israeele qasate mitteenni gamba yitu. Iyyaasunna Israeelootu insa qasse qeeltu.

{{https://api.unfoldingword.org/obs/jpg/1/en/360px/obs-en-15-12.jpg}}

Kunni oli gedensaanni Maganu mitte mittente ga’rera hexxote gobba aaninni iillannonsa qeecha uyinsa. Hakkunni gedensaanni Maganu Israeelete qarqari baalaho keere uyi.

{{https://api.unfoldingword.org/obs/jpg/1/en/360px/obs-en-15-13.jpg}}

Iyyaasu grrdhi yannara, Israeelete manna baala mitteenni gamba assi. Hakkunni Gedensaanni Iyyaasu Maganu Siina Israeelootu ledo eino gpndooro agadha Mannaho gidde ikkitinota egensiisi. Mannu Maganoho ammaname hee’ratenna seerano agadhate namoontu.

Qullaawu Maxaafi Dhagge:- Iyyaasu 1-24
